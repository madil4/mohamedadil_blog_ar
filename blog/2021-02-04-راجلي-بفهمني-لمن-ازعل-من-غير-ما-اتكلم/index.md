---
title: "راجلي بفهمني لمن ازعل من غير ما اتكلم"
slug: "/راجلي-بفهمني-لمن-ازعل-من-غير-ما-اتكلم"
---

"راجلي بفهمني لمن ازعل من غير ما اتكلم" لا يا حبيبتي حيفهمك كيف يعني!. معظم خلافاتنا مع بعض سببها سوء الفهم. برضو مثال تاني لمن صحبك يطلب منك طلب وانت تعتذر ليه من غير ما توريه السبب وتفترض انه ما حيزعل على اساس انك مشغول، لا يا حبيبي اكيد حيزعل. 

الغريب في الموضوع انه الحل ساهل، لمن تتكلم رسل رسالتك بصورة واضحة وما تفترض انه حيفهمك لانه الموضوع واضح، هو واضح بالنسبة ليك لكن ليه يمكن لأ. مثلا، قولي لراجلك يومداك انا كنت متضايفة في الحفلة وعاوزة امشي وانت شغال ترقص، بدل تحردي وتسكتي وريه انك كنت متضايقة، ولمن تعتذر لصحبك وريه انه الايام دي مشغول مع الرحول في البيت، ولمن تطلب علاوة من مديرك وريه انك منضبط في شغلك وعامل اضافة للشركة ما تفترض انه مديرك عارفك وحيفهمك. اتكلم، الكلام مجاني.
